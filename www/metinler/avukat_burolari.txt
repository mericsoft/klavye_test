Avukat büroları ve konutlarında mahkeme kararı ile ve kararda belirtilen
olayla ilgili olarak yapılabilen aramaların, Cumhuriyet savcısı denetiminde ve
baro başkanı veya vekili sıfatıyla görevlendireceği bir avukatın katılımının
sağlanması suretiyle gerçekleştirilmesi,
İhzari nitelikteki incelemelerde, hakkında ihzari inceleme yapılan
avukatın adı, soyadı, kayıtlı bulunduğu baro ve sicil numarası, tebligata yarar
açık adresi ile müştekilerin açık adreslerinin düzenlenecek fezlekede
belirtilmesi,
Avukatın şikayet konusu olayla ilgili vekaletnamesinin onaylı örneğinin
soruşturma evrakına eklenmesi,
Hakkında inceleme yapılan kişinin, avukat, stajyer, dava takipçisi veya
dava vekili olup olmadığının ilgili barodan sorulmak suretiyle açıklığa
kavuşturulması ile ilgili avukatın isnat edilen eylemin yapıldığı tarihte hangi
baroya kayıtlı olduğu ve sicil numarasının tespit edilmesi,
Kamu kurumlarında görev yapan avukatlar hakkında yapılmış herhangi
bir kanuni işlem bulunup bulunmadığı ile ilgili kurumdan alınacak cevabın
inceleme evrakına eklenmesi,
Bakanlık tarafından soruşturma izni verilmeden önce ilgili avukatın
savunmasının alınmaması, ancak kendi isteğiyle açıklama yapmak veya dosyaya
yazılı belge sunmak istediği takdirde, ihzari mahiyetteki incelemeye esas olmak
üzere beyanda bulunan sıfatıyla açıklamalarının tutanağa kaydedilmesi ve ibraz
ettiği belgelerin alınması,
İhbar veya şikayetin Cumhuriyet başsavcılığına yapılması durumunda
başsavcılık tarafından doğrudan inceleme yapılması, bu konuda Bakanlıktan izin
talep edilmemesi, inceleme sonunda düzenlenecek fezlekeli evrakın Ba-
kanlığımız Ceza İşleri Genel Müdürlüğüne gönderilmesi konularında gereken
dikkat ve özenin gösterilmesi gerekmektedir.
